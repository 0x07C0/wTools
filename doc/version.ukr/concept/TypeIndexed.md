# Впорядковані типи даних

Комплексні типи даних, що містять множину елементів котрі ідентифікуються за індексом.

### Перелік масивоподібних типів

`Array` - тип даних, структура якого складається з елементів, котрі ідентифікуються за індексом ( індексами ).
`Unroll` - особливий масивоподібний тип даних, що здатний розгортатись в іншому масиві, чи анролі.
`ArgumentsArray` - незалежний масивоподібний тип даних, що позначає вхідні дані рутини.
`Long` - збірний тип, що збирає в собі всі інші типи, котрі що містять довжину і індекси. Включає: `Array`, `Unroll`, `ArgumentsArray`, `BufferTyped`.

### Перелік буферів

`BufferRaw` - послідовність сирих двійкових даних для представлення іншими буферами. Двійкові дані в буферi `BufferRaw` зберігаються в байтах. Тип `BufferRaw` включає буфери: `ArrayBuffer`, `SharedArrayBuffer`.

`BufferTyped` - представлення послідовності двійкових даних у обраному числовому форматі - у вигляді беззнакових, чисел зі знаком, та чисел з плаваючою комою.

Включає наступні типи.
- `U32x` - представлення буферу `BufferRaw` у вигляді послідовності 4-байтних беззнакових чисел.
- `U16x` - представлення буферу `BufferRaw` у вигляді послідовності 2-байтних беззнакових чисел.
- `U8x` - представлення буферу `BufferRaw` у вигляді послідовності 1-байтних беззнакових чисел
- `U8ClampedArrayx` - представлення буферу `BufferRaw` у вигляді послідовності 1-байтних беззнакових чисел. Значення передані в буфер обмежені значеннями від 0 до 255.
- `Ux` - альтернативний тип даних для `U32x`.
- `I32x` - представлення буферу `BufferRaw` у вигляді послідовності 4-байтних чисел зі знаком.
- `I16x` - представлення буферу `BufferRaw` у вигляді послідовності 2-байтних чисел зі знаком.
- `I8x` - представлення буферу `BufferRaw` у вигляді послідовності 1-байтних чисел зі знаком.
- `Ix` - альтернативний тип даних для `І32x`.
- `F64x` - представлення буферу `BufferRaw` у вигляді послідовності 8-байтних чисел з плаваючою комою.
- `F32x` - представлення буферу `BufferRaw` у вигляді послідовності 4-байтних чисел з плаваючою комою.
- `Fx` - альтернативний тип даних для `F32x`.

`BufferBytes` - альтернативний тип даних для `U8x`.

`BufferView` - буфер для представлення даних буферу `BufferRaw`. Може змінювати представлення динамічно - для того щоб по-різному інтерпретувати одні й ті ж дані достатньо використати інший метод доступу.

`BufferNode` - буфер інтерпретатора `NodeJS`. Подібно буферу `BufferView` не має визначених елементів та використовується для динамічного представлення двійкових даних. Одночасно з цим має властивості `BufferTyped` i `BufferRaw`.

`BufferAny` - збірний тип, що збирає в собі всі типи `Buffer*` включно із типами, які не є підтипами `Long`. Включає: `BufferNode`, `BufferRaw`, `BufferView`, `BufferTyped`.
