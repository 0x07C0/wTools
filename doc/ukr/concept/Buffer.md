# Буферні типи

Сутності, для зберігання та обробки бінарних даних,

Буфер може мати розмір та довжину. Розмір вимірюється в байтах, а довжина в кількості елементів. Якщо елементом буфера є байт тоді розмір по значенню рівний довжині. Буфер може складатися із однотипних елементів або бути нетипізованим. Нетипізовний буфер це просто послідовність байт. Типізований буфер це послідовність елементів якогось конкретного примітивного типу з фіксованим розміром.

Види буферів `JavaScript`:

- [`BufferRaw`](BufferRaw.md) ( `ArrayBuffer` ) - стандартний нетипізований буфер, буфер необроблених даних, що призначений не для доступу до даних через цей об'єкт напряму, а для використання іншими буферами, як контейнера даних.
- [`BufferTyped`](BufferTyped.md) ( `TypedArray` ) - стандартні типізовані буфери.
- [`BufferView`](BufferView.md) ( `DataView` ) - стандартний нетипізований буфер для доступу до даних.
- [`BufferNode`](BufferNode.md) ( `Buffer` ) - нестандартна реалізація `NodeJS` нетипізованого буфера з вбудованою можливістю доступу до них.

### `BufferRaw` буфери

[`BufferRaw` буфери](BufferRaw.md) надають можливість виділити фіксовану ділянку ініціалізованої пам'яті, але при цьому, не дають безпосереднього доступу до даних. Для обробки даних що знаходяться в `BufferRaw` буфері використовується механізм представлення даних - через об'єкт чи ряд об'єктів типу `BufferTyped` чи типу `BufferView`. Наприклад, `BufferRaw` буфер можна перетворити до `BufferView` буферу або до одного з типізованих буферів.

### `BufferTyped` буфери

[Типізовані буфери](BufferTyped.md) - тип буфера, що представляє бінарні дані у вигляді загальноприйнятих числових форматів таких як  `Int8`, `Uint32`, `Float64` та інших. Типізовані буфери можуть створюватись як незалежні об'єкти, а також використовуватись для представлення даних в `BufferRaw` буфері.

### `BufferView` буфери

[Буфери `BufferView`](BufferView.md) представлені одним класом `BufferView` ( `DataView` ). `BufferView` буфери можуть лише надавати представлення даних `BufferRaw` буферів. `BufferView` є платформонезалежними - для них не важливий `endianness` платформи, тобто, послідовність представлення байт в системі.

### `BufferNode` буфери

[`BufferNode` буфери](BufferNode.md) представлені одним класом `BufferNode` ( `Buffer` ). Клас `BufferNode` існує лише в середовищі інтерпретатора `NodeJS`, він наслідує властивості від буферу класу [`U8x`](https://developer.mozilla.org/en-US/docs/Web/JavaScript/Reference/Global_Objects/Uint8Array) типу `BufferTyped`, а тому дані в ньому представляються в вигляді послідовності восьмибітних беззнакових чисел.

### Підсумок

- Буфери використовуються для зберігання і обробки бінарних даних.
- Є чотири типи буферів - `BufferRaw`, `BufferTyped`, `BufferView` i `BufferNode`.
- `BufferRaw` буфери виділяють ділянку пам'яті для зберігання та обробки бінарних даних. При цьому вони не можуть оперувати з відповідними даними, для цього використовуються представлення.
- Представлення - приведення `BufferRaw` буферу до типу, який можна обробити.
- `BufferTyped` буфери представляють бінарні дані в вигляді поширених числових форматів. `BufferTyped` буфери можуть використовуватись для представлення `BufferRaw` буферів або самостіно.
- `BufferNode` буфери використовуються лише інтерпретатором `NodeJS`, вони представляють бінарні дані в вигляді восьмибітних беззнакових чисел.
- `BufferView` буфери надають доступ до даних в `BufferRaw` буферах.

[Повернутись до змісту](../README.md#Концепції)
